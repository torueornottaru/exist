+++
author = "Hugo Authors"
title = "Storyboard"
date = "2026-02-14"
description = "Getting some stuff from archives"
tags = [
    "Balls",
]
categories = [
    "sidereal day",
]
+++
Piece that I never finished writing from 2021?, hopefully you will. Only good thing about this is understanding how my writing has evolved.

मार्च दो हज़ार बीस के शुरुआत का समय था, ग्लोबल वाॅर्मिंग के चलते कब वसंत ऋतु आके एक दिन रुक कर चला जाता, इसका पता नही था लेकिन हवा की कुछ अलग मिठास से लग रहा था कि वह दिन आज ही था। दुर्भाग्यवश मेरे पास इस मौसम के लुत्फ उठाने का समय नही था। गणित का इम्तिहान देने जा रहा था ऑटो में बैठ कर और महीनों बाद किताब खोल कर नाकामयाब प्रयास कर रहा था कि शायद अंतिम समय मे दिमाग मे कुछ घुस जाए। ऑटोवाला इस गति से मानो गाड़ी चला रहा था कि किसी भी समय बगल के शीशे पर टंगा हुआ 'मेरा भारत महान' वाला तिरंगा हवा मे उड़ने के कगार पर था लेकिन एक ही झटके मे अचानक किसी चौराहे के पास रुक गया। किताब से सिर उठाया तो देखकर मालूम हुआ कि बृहन्मुम्बई की महानगरपालिका ने फिर से बरसात तक चलने वाली सड़क की खुदाई चालू कर दी थी और उसके कारणवश रस्ते पर जाम था। अब तक मुझे यह सीख मिल गई थी कि गणित अब सिर्फ भगवान भरोसे है लेकिन ताकि अंतर्मन को संकोच ना हो, मैने आसपास के शोरगुल के बहाने किताब वापस बैग मे रख ली और बाहर देखने लगा। सब लोग बी‌॰के॰सी॰ की ओर बढ़ रहे थे अपनी नौ से पाँच वाली घिसी-पिटी नौकरी करने। सबके मन में यही चल रहा था कि काश! बस एक दिन दफ़्तर ना जाना पड़े। जो लोग बिना घर से खाए निकले थे, वे अभी थेले से इडली खरीद रहे थे (वड़ा पाव सुबह-सुबह नही वर्ना बदहज़मी हो जाएगी)। जिनके पास थोड़े कम पैसे थे, वे गन्ने का रस पीकर ही अपने पेट को शांत करने का प्रयत्न कर रहे थे। किसी आदमी ने सौ- दो सौ साल पहले ऐसे-ही किसी पेड़ पर धागा बाँधा होगा और आज यहाँ उस पेड़ का मंदिर बनाकर सामने फूल बेचा जा रहा था। सुबह वाले बाज़ार का माहौल था। इन्ही सब मे किसी किराने के दुकान के बाहर एक पनवाड़ी के चौकी पर एक बच्ची किताब खोले कुछ पढ़ रही थी। ध्यान से देखा तो पता चला कि वह तो स्कूल की पढ़ाई कर रही है। उतने में रस्ता थोड़ा खाली हुआ और तिरंगे ने फिर से हवा को चुनौती देनी शुरू कर दी। थोड़ी चेहरे पर मुस्कराहट आई। मैं यहाँ अपनी पढ़ाई से बचने के लिए शोर को इल्ज़ाम दे रहा था और वह तीसरी-चौथी कक्षा की लड़की उसी शोर में ऐसी विलीनता से पढ़ रही थी कि मानो शोर का कोई अर्थ ही ना हो। चलो, मेरा भविष्य तो मेरे हाथों से गया लेकिन कम से कम किसी और को अपना संवारने को मिला। पर मीठी नदी पार करते करते, पता नहीं कब वह बच्ची मेरे दिमाग से निकल गई और मैं फिर से रस्ते खोजने लगा जिससे यह साबित हो सके कि मेरी आलस और परीक्षा में कम अंक आने के बीच कोई संबंध न था।
किसी तरह इम्तिहान ख़त्म हुआ और पल भर की सुकून प्राप्त हुई। कोई लड़का हॉल के बाहर रो रहा था कि पता नही कैसा पेपर आया इस बार। आखिर गणित के पेपर मे मछली बनाने कौन बोलता है?! बस एग्ज़ाम से पहले थोड़ी शांति मिल जाती तो और अच्छा कर पाता। (यह सब नौटंकी थी, हम सबको पता था कि उसको पूरे अंक आने वाले थे।) वापसी के समय ऑटोवाला दूसरी तरफ़ से ले गया और घर पहुँचते-पहुँचते गणित के सदमे से यह वचन ली कि अब अगली परीक्षा के लिए अच्छे से तैयारी करूंगा। तीन दिन गुज़र गए, वादे का पता नही क्या हुआ लेकिन फिर से उसी रस्ते से गुज़र रहा था अंग्रेजी की दूसरी परीक्षा लिखने। अच्छी बात यह थी कि आज वहाँ वह लड़की बैठी पढ नहीं रही थी वर्ना थोड़ा बुरा लगता। कोई औरत (शायद उसकी माँ) बैठी ग्राहको को पान बेच रही थी। दूसरी ओर दो स्कूटरों की टक्कर हो गई थी और उनके मालिक अपने घर या दफ़्तर की भड़ास दूसरे पर निकाल रहे थे। अंग्रेजी अच्छा गया, काफ़ी खुश था और साथ में अपनी अंतरात्मा को कह भी सकता थी कि देखो, मैने अपने गणित के दिन दिए हुए वचन को निभाया, जैसे मानों मैने सच में पिछले तीन दिन अच्छे से पढ़ाई की हो। घर जाकर सुबह के अखबार को फिर से पढ़ना शुरू किया। चीन की हालत बहुत खराब हो गई थी, भारत जैसा होता तो बीमारी की असली तादाद पता चल जाती लेकिन वह ठहरा सत्तावादी। दो ही दिन पहले कुछ चौदह-पंद्रह जयपुर देखने आए इतालवी दिल्ली में कोरोना-संक्रमित पाए गए थे। बाॅम्बे में अभी तक कुछ नही था लेकिन, तो डरने की कोई बात नही थी। वैसे भी कोई ऐरी-गैरी बिमारी थोड़े ही इस शहर का कुछ बिगाड़ सकेगी। लेकिन सुनने में आ रहा था कि बाकि देशों की परीक्षाएं रद्द हो रही थी तो अंदर ही अंदर परमेश्वर से मिन्नते मांगे जा रही थी। पाँच दिन गुज़र गए थे। हर बच्चे के होली के सपनों पर ज़िन्दगी में दो साल अवश्य पानी फेंके जाते है, और वह होते है बोर्ड के मौसम। सिवाय इस साल कुछ अलग बात थी। हमारे तो वैसे ही इम्तिहान थे तो हमारे लिए कुछ अलग न था लेकिन अब तक दुनियाभर का कहर देशवासियों के अंदर पैर फैलाकर बैठ चुका था। और एक दिन पहले जब होली आई थी, तब ऐसा लग रहा था कि शहर के सारे लोगो के बोर्ड का इम्तिहान था। कुछ लोग ज़रूर त्योहार मना रहे थे लेकिन उनको भी अंदर ही अंदर पता था कि कितनी बड़ी परीक्षा सिर पर आने वाली थी। मुझे भी थोड़ा अच्छा लगा यह सुनकर कि मै अकेला न था जो होली ना खेल पाया। आज इतिहास लिखने जा रहा था। थोड़ा अच्छा था इस विषय मे और काफी समय मिला था इस परीक्षा से पहले तो ज्यादा घबराहट नही थी और इसी वजह से मै ऑटो के बाहर देख रहा था। कुछ बच्चे कल की टूटी हुई पिचकारियाँ लेकर आज तलवारबाजी खेल रहे थे। कोई आदमी शायद मिर्गी खाकर फुटपाथ पर गिरा पड़ा था और लोग आसपास घेरा बनाकर एक दूसरे को दूर हटने को बोल रहे थे ताकि आदमी को हवा मिल सके। खबरे पढ़कर लोगों के दिल मे डर तो बैठा जा रहा था लेकिन अब तक उस डर के पास बाॅम्बे की सार जितनी शक्ति न थी जो कि इस शहर के प्रत्येक निवासी के अंदर मौजूद थी। दिमाग मे फिर से आज वह लड़की आई और सोचा चलो आज देखता हुँ क्या कर रही है। किंतु सड़क पर आज ज्यादा भीड़ नही थी तो ऑटोवाला इतने तेजी से मोड़ पर घुमाया कि मै उसे सिर्फ पल भर के लिए देख पाया। शायद मेरा भ्रम था लेकिन आज कुछ बदला-बदला सा लग रहा था। 

Some future writeup notes:

1993 riots paper, artificial boundaries and greed, worst enemy, forget everything, how long, 
gouging my eyes out is not masochism, i will be forgotten, cages, crisis and hard times, patronizing smile of avoidance, pursed lips and
compartmentalization and covering eyes with a blanket, conversations need to be maintained, considerations need to be understood, promises need
to be kept, the shock of first person pronouns, child like banality, relationships and addiction. Do you think you're boring, do you think you care about me, how
why, do you think you have to hinder people from truly understanding you, do you think I hide things from you, do you wait for things to happen to you.
उसकी बूँदों से अपने खेद धुला पाओगे या नही, यह मुझे नही पता लेकिन आशा है कि बरसात के इस सौरभ में चंद मिनटों के लिए भुला ज़रूर पाओ।
